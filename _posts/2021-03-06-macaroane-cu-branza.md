---
title: "Macaroane cu brânză"
date: 2021-03-06
category: "Deserturi"
tags: [brânză dulce, telemea, smântână, ouă]
---

# Ingrediente
* 400 g paste preferabil scurte (macaroane, melcișori, penne)
* 350 g brânză dulce de vaci
* 150 g brânză telemea
* 200 g smântână/iaurt/lapte
* 60 g stafide
* 200 g zahăr (150 g dacă se pun stafide)
* 4 ouă
* zahăr vanilat (1-2 plicuri) sau esență de vanilie
* coajă rasă de lămâie (opțional)
* unt și pesmet (pentru tapetare)

# Preparare
1. Se unge un vas de jena cu unt și se tapetează cu pesmet.
2. Se pune la fiert o oală de apă cu puțină sare.
3. Când clocotește se pun pastele și se lasă să fiarbă câteva minute mai puțin decât scrie pe pachet.
4. Se pornește cuptorul la foc mediu.
5. Între timp se amestecă la blender ouăle cu zahărul, apoi cu brânza, smântâna, coaja de lămâie și zahărul vanilat.
6. Când au fiert pastele, se scurg de apă și se adaugă peste compoziție.
7. Se amestecă ușor cu o lingură. Opțional se incorporează și stafidele.
8. Compoziția se toarnă în vasul de jena și se bagă în cuptorul preîncălzit.
9. Se lasă la copt 25-30 minute, sau până se rumenește puțin pe deasupra.
