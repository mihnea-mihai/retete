---
title: "Brioșe cu banane și ciocolată"
date: 2021-02-28
category: "Deserturi"
tags: [lapte, ouă, banane, unt]
---

# Ingrediente
* 500 g făină
* 250 g zahăr
* 500 ml lapte
* 4 ouă
* 4 banane coapte
* 200 g unt
* 2 plicuri praf de copt
* 1 linguriță sare
* 200-300 g bucăți ciocolată amăruie sau 1 pachet de fulgi de ciocolată
* zahăr vanilat (1 plic) sau esență de vanilie (1-2 lingurițe)

# Preparare
1. Untul se taie bucățele și se pune la topit într-o crăticioară la foc potrivit, apoi se lasă să se răcească.
1. Bananele se taie bucățele și se pasează cu furculița.
1. Într-un castron se bat ouăle și se amestecă cu laptele, untul topit, bananele pasate și esența de vanilie.
1. Într-un alt castron se amestecă toate ingredientele uscate: făina, zahărul, praful de copt, sarea, zahărul vanilat și bucățelele de ciocolată.
1. Compoziția cu ouă se toarnă peste cea cu făină și se amestecă ușor cu lingura până s-a înglobat amestecul uscat (nu prea mult, altfel brioșele nu vor mai fi pufoase).
1. Aluatul astfel obținut se toarnă în forme de brioșe, umplându-le 3/4.
1. Se pun la cuptor la foc mediu (190° C) pe raftul din mijloc și se lasă 15-20 de minute, apoi se face testul scobitorii.
