---
title: "Ciorbă de lobodă"
date: 2021-03-06
category: "Supe și ciorbe"
tags: [lobodă, borș, iaurt]
---

# Ingrediente
* 2 cepe medii
* 2 morcovi
* 1 țelină mică
* 300 g lobodă (8 legături?) / 1 kg lobodă
* 1-2 legături leuștean
* 1 legătură pătrunjel
* 1l borș
* 2l apă
* sare și piper
* 1 ou
* 200 ml iaurt

# Preparare
Se curăță ceapa, morcovul și țelina și se taie în cubulețe sau se dau pe răzătoare. Se înăbușă la foc mic, timp de 10 minute, într-o oală cu puțin ulei și o cană de apă. Când s-au înmuiat bine, se adaugă restul de apă (încălzită) și se mai lasă să fiarbă la foc mic încă 5-10 minute.

Între timp se spală loboda și se taie frunzele grosier, iar codițele – mărunt. După ce au fiert legumele, se adaugă și loboda în ciorbă. Când ajunge din nou în clocot, se pune borșul fiert în prealabil și leușteanul tocat mărunt și se potrivește de sare.

Într-un castron se bate oul cu iaurtul și 1-2 polonice de zeamă din ciorbă. După ce a mai dat o dată în clocot ciorba, se stinge focul, se drege cu iaurtul bătut, se presară pătrunjel tocat și piper, se pune capacul și se lasă 30 minute să se îmbine aromele.
