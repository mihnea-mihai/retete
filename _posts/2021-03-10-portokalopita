---
title: Portokalopita
date: 2021-03-10
category: Deserturi
tags: [foi de plăcintă, iaurt, ouă, portocale]
---

Sursă: https://www.bucataras.ro/retete/desert-portokalopita-placinta-greceasca-cu-portocale-84210.html


# Ingrediente

## Pentru compoziție
* 1 pachet foi de plăcintă
* 300 gr iaurt grecesc
* 2 lg praf de copt
* 100 gr zahăr
* 4 ouă
* un praf de sare
* 250 ml ulei de floarea soarelui
* 2 plicuri zahăr vanilat
* coaja rasă de la o portocală

## Pentru sirop
* 250 ml suc proaspăt de portocale
* coaja rasă de la o portocală
* 350 ml apă
* 250 gr zahăr

# Preparare
Foile de plăcintă se desfac și se lasă la uscat câteva ore, apoi se rup și se pun într-o tavă mai înaltă. Peste iaurtul grecesc se pune praful de copt și se lasă 10 minute să se umfle.

Se sparg 4 ouă și se bat cu un praf de sare, apoi se adaugă treptat zahărul vanilat și zahărul, până când crema devine lucioasă. Se adaugă coaja de la o portocală și uleiul, puțin câte puțin. Se răstoarnă și iaurtul grecesc și se amestecă bine.

Compoziția se pune peste foile uscate și se lasă 5 minute să se înmoaie. Totul se bagă la cuptor la 170 °C timp de 30 de minute.

Pentru sirop, se pun pe foc apa, zahărul și sucul de portocale proaspăt stors și coaja de la încă o portocală. Se lasă pe foc până se topește zahărul.

Prăjitura se scoate, se lasă să se răcească, se taie cubulețe și se toarnă siropul cald peste, apoi se lasă la însiropat cel puțin o oră.
