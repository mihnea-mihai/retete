---
title: "Tiramisu fără cafea"
date: 2021-03-06
category: "Deserturi"
tags: [brânză dulce, telemea, smântână, ouă]
---

# Ingrediente
* 500g pișcoturi
* 500g mascarpone
* 200 ml smântână pentru frișcă
* 5 linguri rase de zahăr pudră
* esență de vanilie (sau zahăr vanilat)
* 500 ml apă
* 200g zahăr
* esență de migdale (sau de rom)
* cacao pentru ornat

# Preparare
1. Mascarpone și smântâna se scot din frigider cu 30 de minute înainte, ca să fie la temperatura camerei.
2. Apa cu zahărul și esența de migdale se pun într-o crăticioară la foc mediu.
3. Se amestecă până se dizolvă tot zahărul, apoi se lasă până începe să dea în clocot. Atunci se ia siropul de pe foc și se lasă să se răcorească.
4. Între timp se pregătește crema: se bat cu mixerul mascarpone, smântâna, zahărul pudră și esența de vanilie.
5. Pișcoturile se scufundă rând pe rând câte o secundă în sirop, apoi se așază în tavă.
6. Se acoperă cu 1/2 din cremă, apoi se mai pune un strat de pișcoturi însiropate, iar peste ele restul de cremă.
7. Dacă tava e mai mică, se pot pune 3 straturi de pișcoturi și de cremă. Peste ultimul strat de cremă se presară cacao.
8. Tava se pune apoi la frigider cel puțin o oră.
