---
title: "Tartiflette"
date: 2021-03-06
category: "Porc"
tags: [bacon, vin alb, smântână, Reblochon]
---

# Ingrediente
* 4 cartofi mari
* 300 g bacon
* 4 cepe mari
* 150 ml vin alb
* 300 ml smântână
* 450 g Reblochon (sau Brie)
* rozmarin

# Preparare
Cartofii se spală și se fierb în coajă. Baconul se taie cubulețe și se călește într-o tigaie fără ulei. Când devine crocant, se adaugă ceapa tăiată peștișori. Se lasă până se îmoaie ceapa, se adaugă vinul și se mai amestecă două minute.

Se taie brânza în două, apoi fiecare jumătate încă o dată pe înălțime. Cartofii se curăță și se feliază.

Într-un vas termorezistent, uns cu unt, se așază jumătate din cantitatea de cartofi feliați, peste se pune amestecul de bacon și ceapă, deasupra cealaltă parte de cartofi feliați și la final smântâna și cele patru bucăți de brânză, cu partea lipicioasă în jos.

Tava se dă la cuptor 50 de minute. Tartiflette se servește cu pătrunjel sau rozmarin.
